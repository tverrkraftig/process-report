\chapter{Konklusjon}

Etter et helt semester med Eksperter i Team sitter gruppen igjen med mange erfaringer. 
Vi har alle prøvd oss i lederrollen og nøye reflektert over og diskutert hva denne rollen bør innebære. 
I vårt tilfelle var dette å ha oversikt over dagens arbeid, og å skape en god struktur for gjennomføringen. 
Lederen må være pådriveren for effektiv jobbing og skjære gjennom når diskusjoner ikke lenger er produktive. 
Det å rullere lederrollen har vært en suksess når det gjelder læringsutbytte, men det kom tydelig frem at det gikk ut over effektiviteten til gruppa. 
Dette var noe vi i utgangspunktet forventet og valgte å prioritere økt innsikt i gruppedynamikk.
\vspace{\secspace}

Vi har diskutert mye rundt hvordan arbeidet utføres, særlig når alle jobbber mer eller mindre selvstendig. 
Vår konklusjon på dette området er at adskilte arbeidsposisjoner minsker samarbeidet og gruppesamholdet.
Det hever også terskelen for å spørre om små ting, noe som fører til at man ofte bruker lengre tid på å finne ut av det selv.
Det viktigste momentet var her at man ikke sitter på to forskjellige bord med ryggen til hverandre, men at man heller danner et større bord som alle sitter rundt.
\vspace{\secspace}

For å lettere belyse fremgangen ble også den personlige utvillingen diskutert. 
Denne utviklingen ble forsøkt sett på fra to sider, dette for at enkelte sider av utviklingen skulle komme bedre frem.
Gruppemedlemmene hadde alle et forskjellig utgangspunkt før EiT og har derfor hatt en forskjellig utvikling gjennom prosjektet. 
Alle har lært noe om seg selv og brukt denne lærdommen til en positiv utvilkling.
\vspace{\secspace}

Gruppen har hatt en jevn positiv utvikling gjennom hele EiT. 
De problemer som har oppstått har blitt løst som følge av gode grupperefleksjoner på slutten av dagen. 
Dette med god hjelp av SITRA-modellen som dannet grunnlaget for å komme frem til brukbare aksjoner. 
Alle har reflektert over hvilke roller de har i gruppen og har gjennom dette økt sin selvinnsikt.
Ikke minst har gruppens syn på EiT forandret seg til det bedre, og vi er fornøyde med det arbeidet som ble gjort. 
